# Algemene bepaling
~~De Grondwet waarborgt de grondrechten en de democratische rechtsstaat.~~[^1]

1. *De Grondwet waarborgt de democratische rechtstaat.*
2. *De democratische rechtstaat berust op de volgende principes:*
 a. *De liberale democratie: bij vrije en algemene verkiezingen brengen burgers hun stem uit zonder beïnvloeding door staatspropaganda of -censuur.*[^2]
 b. *Het legaliteitsbeginsel: machtsuitoefening door de overheid mag alleen plaatsvinden op grond van een wet en binnen door het recht getrokken grenzen.*[^3]
 c. *De machtenscheiding: de wetgeving, uitvoering en rechtspraak worden uitgeoefend door drie onderscheiden overheidsmachten, zij controleren elkaar en houden elkaar in evenwicht.*
 d. *De decentralisatie: bij de wet geeft de Rijksoverheid bevoegdheden uit handen aan lagere overheden om machtsconsentratie te beperken.*[^4]
 e. *De onafhankelijke rechtspraak: de rechter spreekt recht op basis van wetten, verdragen en jurisprudentie zonder beïnvloeding door politieke of godsdienstige opvattingen of door eigen overtuiging.*
 f. *De grondrechten geven burgers fundamentele vrijheden en beschermen hen tegen onrechtmatig ingrijpen door de overheid.*

[^1]: Cirkelredenering: het begrip rechtstaat omvat de grondrechten al.
[^2]: Zie Orbáns Hongarije: er is democratie, er zijn verkiezingen, maar Orbán en zijn vriendjes beheren de media en daarmee de democratische meerderheid.
[^3]: Zie Trumps presidentiële bevelen die, ook al zijn ze geen wetten, wél zo worden uitgevoerd. De Nederlandse equivalent aan zo'n presidentieel bevel is een koninklijk besluit, dat wordt getekent door de koning en de verantwoordelijk minister.
[^4]: Nogmaals Trump voor de afbraak van de machtenscheiding tussen de federale staat en de staat Californië, door de federalisering van de Californische Nationale Garde.
