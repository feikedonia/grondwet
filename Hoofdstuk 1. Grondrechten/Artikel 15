1.	Iedereen heeft recht op vrijheid en veiligheid van zijn persoon. Niemand mag zijn vrijheid worden ontnomen, behalve in de navolgende gevallen en overeenkomstig een bij wet bepaalde procedure:
    a.	indien hij op rechtmatige wijze is gedetineerd na veroordeling door een daartoe bevoegde rechter;
    b.	indien hij op rechtmatige wijze is gearresteerd of gedetineerd, wegens het niet naleven van een aan de wet overeenkomstig rechterlijk bevel of met het doel de naleving van een door de wet voorgeschreven verplichting te verzekeren;
    c.	indien hij op rechtmatige wijze is gearresteerd of gedetineerd met het doel hem voor het bevoegde gerecht te geleiden, wanneer er een redelijke verdenking bestaat, dat hij een strafbaar feit heeft begaan of indien het redelijkerwijs noodzakelijk is hem te beletten een strafbaar feit te begaan of te ontvluchten nadat hij dit heeft begaan;
    d.	in het geval van rechtmatige detentie van een minderjarige met het doel toe te zien op zijn opvoeding of in het geval van zijn rechtmatige detentie, met het doel hem voor de bevoegde instantie te geleiden;
    e.	in het geval van rechtmatige detentie van personen ter voorkoming van de verspreiding van besmettelijke ziekten, van geesteszieken, van verslaafden aan alcohol of verdovende middelen of van landlopers;â€”of
    f.	in het geval van rechtmatige arrestatie of detentie van een persoon met het doel hem te beletten op onrechtmatige wijze het land binnen te komen, of van een persoon tegen wie een uitwijzings- of uitleveringsprocedure hangende is.]1
2.	Direct na zijn arrestatie en in de taal die hij begrijpt zal eenieder verwittigd worden van de redenen van zijn arrest en alle beschuldigingen die tegen hem zijn ingebracht; hij zal worden gewezen op zijn rechten zichzelf niet te incrimineren en op rechtsbijstand.
3.	Iedereen die volgens lid 1.c is gearresteerd of vastgezet, moet zo snel mogelijk aan de rechter worden voorgeleid, anders moet hij worden vrijgelaten in afwachting van zijn proces. De rechter kan hem een waarborg vragen, zodat de de persoon zeker aan de rechtszitting verschijnt.
