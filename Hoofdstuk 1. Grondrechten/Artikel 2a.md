## ยง3. Uitzetting en uitlevering
~~Artikel 2, lid 3.~~
~~Uitlevering kan slechts geschieden krachtens verdrag. Verdere voorschriften omtrent uitlevering worden bij de wet gegeven.~~

1. *Een vreemdeling die rechtmatig in Nederland verblijft, mag slechts worden uitgezet op grond van een volgens de wet genomen beslissing. Behoudens in geval van dwingende redenen van nationale veiligheid, wordt hem gelegenheid geboden bezwaar te maken tegen zijn uitzetting, zijn zaak te doen heroverwegen en zich daarbij te laten vertegenwoordigen door een bevoegde instantie of daartoe aangewezen persoon.*
2. *Uitlevering van Nederlanders aan lidstaten van de Europese Unie vindt uitsluitend plaats op grond van het Europees Arrestatiebevel.*
3. *Uitlevering van Nederlanders aan de andere landen binnen het Koninkrijk der Nederlanden geschiedt uitsluitend op grond van verdrag en indien het feit waarvoor uitlevering wordt verzocht in beide landen strafbaar is.*
4. *Uitlevering van andere personen dan Nederlanders geschiedt uitsluitend op grond van verdrag. Deze uitlevering vereist dat het feit waarvoor uitlevering wordt verzocht in beide staten strafbaar is, tenzij de uitlevering plaatsvindt aan een lidstaat van de Europese Unie op grond van het Europees Arrestatiebevel.*
5. *Collectieve uitzetting of uitlevering is verboden.*
6. Verdere voorschiften omtrent uitlevering worden bij *nationale* wet *bepaald*.

# toelichtingen
- Zie [artikel 13, IVBPR.](https://wetten.overheid.nl/BWBV0001017/1979-03-11#Verdrag_2_Verdragtekst_1_DeelIII_Artikel13)
- Uitlevering aan EU-landen kan op basis van het Verdrag van Dublin. Laten we ons dan verzekeren dat Nederlanders niet krachtens verdrag naar de "Gevangenissen" in El Salvador kunnen worden uitgeleverd, zoals president Trump momenteel doet of probeert te doen met Amerikanen.
- Uitlevering moet alleen kunnen op individuele basis, en niet zoals de Nationaal Socialisten dat deden in de Tweede Wereldoorlog door Nederlandse mannen te deporteren voor dwangarbeid in Duitsland.
- Dubbele incriminatie: de feiten waarvoor men de uitlevering vraagt, moeten strafbaar zijn in beide landen.
