# Vrijheid van godsdienst en geweten
~~Ieder heeft het recht zijn godsdienst of levensovertuiging, individueel of in gemeenschap met anderen, vrij te belijden, behoudens ieders verantwoordelijkheid volgens de wet.~~

~~Artikel 6, lid 2~~
~~De wet kan ter zake van de uitoefening van dit recht buiten gebouwen en besloten plaatsen regels stellen ter bescherming van de gezondheid, in het belang van het verkeer en ter bestrijding of voorkoming van wanordelijkheden.~~

1. *Iedereen heeft recht op de vrijheden van gedachten, geweten, godsdienst en levensovertuiging. Deze innerlijke vrijheid is absoluut en kan op geen enkele wijze worden beperkt.*[^1]
2. *Iedereen heeft het recht zijn godsdienst of levensovertuiging vrij te belijden, individueel of samen met anderen, zowel in het openbaar als in de privésfeer. Dit kan onder meer door het houden van religieuze diensten, het geven of volgen van onderwijs, het toepassen van geloofspraktijken en het naleven van religieuze voorschriften.*[^2]
3. *De vrije belijding van godsdienst of levensovertuiging mag slechts worden beperkt als dat wettelijk is vastgelegd en noodzakelijk is in een democratische samenleving. Dat kan uitsluitend:*
    1. *in het belang van de openbare veiligheid;*
    2. *ter bescherming van de openbare orde, de gezondheid of de goede zeden;*
    3. *ter bescherming van de rechten en vrijheden van anderen.*
4. *Niemand kan worden gedwongen tegen zijn geweten militaire dienstplicht met een wapen te vervullen, behoudens bij de wet gestelde beperkingen en uitzonderingen.*

[^1]: Ik maak hier onderscheid tussen het hébben van een gedachten en het úíten van gedachten: de overheid kan niemands gedachten verbieden, maar wel iemands uitingen, in bepaalde omstandigheden.
[^2]: Zie [artikel 9, EVRM](https://wetten.overheid.nl/BWBV0001000/2010-06-10#Verdrag_2_Verdragtekst_TiteldeelI_Artikel9).
