## §5. Algemeen kiesrecht
~~Artikel 4.~~
~~Iedere Nederlander heeft gelijkelijk recht de leden van algemeen vertegenwoordige organen te verkiezen alsmede tot lid van deze organen te worden verkozen, behoudens bij de wet gestelde beperkingen en uitzonderingen.~~

~~Artikel 54, lid 2.~~
~~Van het kiesrecht is uitgesloten hij die wegens het begaan van een daartoe bij de wet aangewezen delict bij onherroepelijke rechterlijke uitspraak is veroordeeld tot een vrijheidsstraf van ten minste een jaar en hierbij tevens is ontzet van het kiesrecht.~~[^2]

1. *Iedere Nederlander die op de dag van stemming de leeftijd van zestien jaar heeft bereikt en ingezetene is van het gebied waarvoor het vertegenwoordigend orgaan is ingesteld, heeft het recht vrijelijk de leden van dat orgaan te verkiezen alsmede tot lid van dat orgaan verkozen te worden.*[^1]
2. *Elke kiezer brengt één stem uit; elke stem heeft hetzelfde gewicht. De stemming is geheim.*[^8]
3. *Het recht vrijelijk de leden van vertegenwoordigende organen te verkiezen mag niemand worden onthouden of belemmerd, behoudens bij nationale wet te bepalen beperkingen aan personen die wegens een ernstige geestelijke stoornis onder curatele zijn gesteld, indien de rechter in de curatelebeschikking uitdrukkelijk heeft vastgesteld dat betrokkene duurzaam niet in staat is zelfstandig een politieke wil te vormen.*[^9]
4. *Van het recht om verkozen te worden kan bij nationale wet worden uitgesloten de persoon die wegens het begaan van een daartoe bij nationale wet aangewezen delict bij onherroepelijke rechterlijke uitspraak is veroordeeld tot een vrijheidsstraf van ten minste één jaar, mits daarbij tevens ontzetting uit het kiesrecht is uitgesproken.*[^2]

#### Overgangsbepaling
*Personen die bij de inwerkingtreding van dit artikel de leeftijd van zestien of zeventien jaar hebben bereikt, zijn vanaf die datum kiesgerechtigd bij de eerstvolgende verkiezing van de leden van het desbetreffende vertegenwoordigend orgaan.*

[^9]: Dus mensen die bijv. zo dement zijn dat ze niet weten waar ze zijn of waar ze wonen, kunnen uit hun actief kiesrecht worden gezet, om ze te beschermen tegen manipulatieve personen.
[^8]: "one man, one vote"
[^1]: Dit is sterker opgeschreven: actief stemrecht is er voor iedere volwassen Nederlander in het gebied waar hij woont.
[^2]: Dus je kan uit het passief kiesrecht worden gezet, maar je kan dan nog steeds actief stemmen. Dit is om te voorkomen dat een tyranische overheid allerlei wetten invoert die groepen mensen de mond te snoeren, zoals dat in de VS gebeurde na de afschaffing van de slavernij.

