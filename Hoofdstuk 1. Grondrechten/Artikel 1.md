# Discriminatieverbod
~~Artikel 1.~~
~~Allen die zich in Nederland bevinden, worden in gelijke gevallen gelijk behandeld. Discriminatie wegens godsdienst, levensovertuiging, politieke gezindheid, ras, geslacht, handicap, seksuele gerichtheid of op welke grond dan ook, is niet toegestaan.~~

1. *Voor de wet is iedereen gelijk.*[^1]
2. *Niemand mag op grond van geslacht, kleur, seksuele gerichtheid, biologische kenmerken, taal, nationale of maatschappelijke afkomst, handicap, leervermogen, geboorte, herkomst of enig andere onveranderbare status gediscrimineerd worden.*[^2]
3. *De overheid bevordert de daadwerkelijke verwezenlijking van ieders gelijke rechten. Bij of krachtens de wet kan een doelgerichte, proportionele voorkeursbehandeling geven worden aan personen die feitelijk ongelijk worden behandeld met als doel deze ongelijke behandeling te verminderen of op te heffen.*[^3]

[^1]: Als je toch bezig bent met onderzoek naar wetgeving: [Wet algemene bepalingen](https://wetten.overheid.nl/BWBR0001833/2012-01-01).
[^2]: Hier worden nadrukkelijk onveranderbare gronden genoemd, omdat het moreel verwerpelijk is om buitengesloten te worden op gronden waaraan iemand niets kan veranderen. Het tegenovergestelde hiervan is ook waar: het kan moreel oké zijn om bepaalde groepen voor te trekken of buiten te sluiten in specifieke situaties. Gekozen is om in de Grondwet een algemener verbod, dat vooral aan de overheid zélf is gericht, te formuleren; gewone wetten zoals het [Wetboek van Strafrecht](https://wetten.overheid.nl/BWBR0001827/2025-07-01) en de [Algemene Wet Gelijke Behandeling](https://wetten.overheid.nl/BWBR0006502/2015-07-01), moeten discriminatie en racisme in het dagelijkse leven aanpakken.
[^3]: Positieve discriminatie is een uitzonderingsbeleid. Er moet een balans zijn tussen: Gelijke behandeling voor iedereen en het rechtzetten van structurele ongelijkheid.
