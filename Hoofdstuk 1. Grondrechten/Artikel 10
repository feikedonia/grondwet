1.	Iedereen heeft recht op eerbiediging van zijn persoonlijke levenssfeer, behoudens in de gevallen en onder de voorwaarden door de wet bepaald.
2.	De wet stelt regels ter bescherming van de persoonlijke levenssfeer in verband met het vastleggen en verstrekken van persoonsgegevens.
3.	De wet stelt regels inzake de aanspraken van personen op kennisneming van over hen vastgelegde gegevens en van het gebruik dat daarvan wordt gemaakt, alsmede op verbetering van zodanige gegevens.
