# Vrijheid van meningsuiting
~~Artikel 7, lid 1~~
~~Niemand heeft voorafgaand verlof nodig om door de drukpers gedachten of gevoelens te openbaren, behoudens ieders verantwoordelijkheid volgens de wet.~~[^1]

~~Artikel 7, lid 2~~
~~De wet stelt regels omtrent radio en televisie. Er is geen voorafgaand toezicht op de inhoud van een radio- of televisieuitzending.~~

~~Artikel 7, lid 3~~
~~Voor het openbaren van gedachten of gevoelens door andere dan in de voorgaande leden genoemde middelen heeft niemand voorafgaand verlof nodig wegens de inhoud daarvan, behoudens ieders verantwoordelijkheid volgens de wet. De wet kan het geven van vertoningen toegankelijk voor personen jonger dan zestien jaar regelen ter bescherming van de goede zeden.~~[^2]

~~Artikel 7, lid 4~~
~~De voorgaande leden zijn niet van toepassing op het maken van handelsreclame.~~[^3]

1. *Iedereen heeft recht op vrijheid van meningsuiting. Dit recht omvat de vrijheid om een mening te koesteren en te delen, en om informatie of ideëen te ontvangen of te verspreiden, ongeacht grenzen en zonder inmenging van de overheid.*
   *Bij de wet kunnen radio- en televisieomroepen en bioscopen worden onderworpen aan een systeem van vergunningen.*  
2. *De vrijheid van meningsuiting mag slechts worden beperkt als dat wettelijk is vastgelegd en noodzakelijk is in een democratische samenleving. Dat kan uitsluitend:*
   1. *in het belang van de nationale veiligheid, de territoriale integriteit of de openbare veiligheid;*
   2. *ter voorkoming van wanordelijkheden en strafbare feiten;*
   3. *ter bescherming van de gezondheid of de goede zeden;*
   4. *ter bescherming van de goede naam of de rechten van anderen;*
   5. *om de verspreiding van vertrouwelijke mededelingen te voorkomen;*
   6. *om het gezag en de onpartijdigheid van de rechterlijke macht te waarborgen.*[^4]

[^1]: Het huidige artikel is mediumafhankelijk opgescheven, hier is natuurlijk geen enkele logische reden voor, want de wetgever zou dan elke keer als er een nieuw medium wordt uitgevonden, leden moeten toevoegen: drukpers, geluidsdrager, radio, televisie, digitale gegevensdrager…
[^2]: Dus ik kan wel [porno openbaren via een drukpers](https://www.youtube.com/watch?v=Fvk9-9H2KbE&list=PLkpmyFy3uw_rmtiwizvpsCdaBeG9r88TU&index=9), yes!
[^3]: Handelsreclame kan aan een liegverbod worden onderworpen, zie lid 2 ii en iii.
[^4]: "Inhoudelijk en juridisch in overeenstemming met [artikel 10 EVRM](https://wetten.overheid.nl/BWBV0001000/2010-06-10#Verdrag_2_Verdragtekst_TiteldeelI_Artikel10)." Ik heb dit alleen niet door een jurist laten nalezen, dus ik weet dat niet zeker.
